---
layout: post
title: "La Digital Skills and Jobs Platform: un anno da festeggiare"
ref: digital-skills-and-jobs-platform-un-anno-da_festeggiare

lang: it
excerpt_separator: <!-- MORE -->
asset: <img class="w-100" src="/assets/images/posts/2022-05-16-digital-skills-and-jobs-platform-un-anno-da-festeggiare.png" alt="La Digital Skills and Jobs Platform un anno da festeggiare" />

categories:
  - Cultura Digitale
  - Innovazione Digitale
---

_Da questa settimana eventi e iniziative per promuovere le competenze digitali a livello europeo_

<!-- MORE -->

I compleanni sono sempre un momento da celebrare. Anche quando si tratta del primo anno della Digital Skills and Jobs Platform (DSJP), la piattaforma della Coalizione europea per le competenze digitali promossa dalla Commissione europea.

**La Digital Skills and Jobs Platform**

La DSJP fornisce un'ampia gamma di informazioni, risorse e opportunità relative all'area delle competenze e dei lavori digitali a tutti i livelli, dal più semplice all'avanzato: approfondimenti aggiornati vengono offerti in modo accessibile ai nuovi utenti, mentre i professionisti più esperti possono beneficiare di contenuti mirati, pertinenti al loro campo di competenza. Inoltre, è disponibile uno spazio collaborativo per i membri della community per fare rete, interagire e crescere insieme.

La Piattaforma offre:

- Approfondimenti sulle [iniziative e azioni nazionali e dell'UE](https://digital-skills-jobs.europa.eu/en/actions){:target="\_blank" rel="noopener noreferrer"} in materia di competenze e posti di lavoro digitali
- [Opportunità di formazione e supporto allo sviluppo professionale](https://digital-skills-jobs.europa.eu/en/opportunities){:target="\_blank" rel="noopener noreferrer"}
- [Buone pratiche, consigli di esperti, risorse e strumenti](https://digital-skills-jobs.europa.eu/en/inspiration){:target="\_blank" rel="noopener noreferrer"}
- [Dati basati sulla ricerca](https://digital-skills-jobs.europa.eu/en/inspiration/research){:target="\_blank" rel="noopener noreferrer"}
- [Opportunità e strumenti di finanziamento](https://digital-skills-jobs.europa.eu/en/opportunities/funding){:target="\_blank" rel="noopener noreferrer"}
- [Spazi interattivi](https://digital-skills-jobs.europa.eu/en/community){:target="\_blank" rel="noopener noreferrer"}
- [Notizie, editoriali ed eventi](https://digital-skills-jobs.europa.eu/en/latest){:target="\_blank" rel="noopener noreferrer"}

Un grande contributo alle iniziative in ambito UE arriva dalle Coalizioni nazionali – e **Repubblica Digitale** è una di quelle – che svolgono un ruolo chiave nella promozione delle competenze digitali non solo a livello nazionale ma anche europeo. Sono tra i principali fornitori di contenuti della Digital Skills and Jobs Platform e condividono informazioni chiave su politiche e iniziative nazionali in materia di competenze digitali, contribuendo a valorizzare le [buone pratiche](https://digital-skills-jobs.europa.eu/en/latest/news/digital-skills-italy-4-winning-projects-national-award){:target="\_blank" rel="noopener noreferrer"} e offrendo informazioni aggiornate sulle opportunità di formazione, eventi e risorse.

Attualmente ci sono [Coalizioni Nazionali](https://digital-strategy.ec.europa.eu/en/policies/national-coalitions){:target="\_blank" rel="noopener noreferrer"} costituite in 25 Stati membri che, con le loro iniziative, supportano in modo determinante l'UE nel raggiungimento degli obiettivi fissati nella strategia europea per il [Decennio digitale](https://digital-skills-jobs.europa.eu/en/actions/european-initiatives/digital-decade){:target="\_blank" rel="noopener noreferrer"}: aumentare il numero di cittadini europei con competenze digitali di base, assicurandosi che l'80% di essi abbia almeno competenze digitali di base entro il 2030.

**Le iniziative per festeggiare l’anniversario**

Il prossimo 20 maggio la piattaforma lanciata dalla Coalizione europea festeggia 1 anno, e per questo motivo sono state organizzate 2 settimane di eventi e iniziative a partire da questa settimana: webinar, gruppi di lavoro, campagna social e iniziative di storytelling.

La prima con cui Repubblica Digitale offrirà il proprio contributo è il webinar "[Innovazione digitale inclusiva per l’Open Government](http://eventipa.formez.it/node/365708){:target="\_blank" rel="noopener noreferrer"}", in programma per il 17 maggio alle ore 11:30.  
A partire dall’analisi di tali dati e dalle policy europee, nazionali e regionali, e in particolar modo dal Piano operativo della Strategia nazionale per le competenze digitali, il webinar illustrerà il progetto per la realizzazione di una rete nazionale di punti di facilitazione digitale, presentando gli attori coinvolti e gli obiettivi da raggiungere. Seguirà una visione prospettica dal mondo della ricerca, declinando opportunità e scenari anche in relazione al PNRR. [Iscriviti al webinar](http://eventipa.formez.it/node/365708){:target="\_blank" rel="noopener noreferrer"}.

In aggiunta il coordinatore nazionale di Repubblica Digitale, Nello Iacono, parteciperà al webinar organizzato dalla Digital Skills and Jobs Platform per il prossimo 24 maggio, intitolato "_Teaming up for digital skills- How public authorities and companies work together to digitally upskill population_".

Per scoprire tutte le iniziative previste, visita il sito della Digital Skills and Jobs Platform e [unisciti alla community](https://digital-skills-jobs.europa.eu/en/community){:target="\_blank" rel="noopener noreferrer"}.
