---
layout: post
title: "Il futuro delle competenze digitali a livello europeo"
ref: futuro-competenze-digitali-livello-europeo

lang: it
excerpt_separator: <!-- MORE -->
asset: <img class="w-100" src="/assets/images/posts/2022-08-09-futuro-competenze-digitali-livello-europeo.jpeg" alt="futuro competenze digitali a livello europeo"/>

credits:
  {
    owner: "My Digital Skills EU",
    ownerUrl: "https://www.facebook.com/DigitalSkillsEU",
    imgSrc: "Facebook",
    imgUrl: "https://www.facebook.com/DigitalSkillsEU/photos/a.4796536337113653/4796486517118635"
  }

categories:
  - Cultura Digitale
  - Innovazione Digitale
---

_I rappresentanti delle Coalizioni Nazionali per le competenze digitali si
riuniscono per la prima volta a Bruxelles per confrontarsi sul futuro della
Digital Skills and Jobs Platform_

<!-- MORE -->

Il 6 e il 7 luglio più di 40 rappresentanti delle Coalizioni Nazionali per le
competenze digitali si sono riuniti per la prima volta a Bruxelles per
confrontarsi sul futuro della Digital Skills and Jobs Platform, la piattaforma
della Coalizione europea per le competenze digitali promossa dalla Commissione
europea, che ha da poco compiuto un anno. All’evento erano anche presenti
rappresentanti di Repubblica Digitale, l’iniziativa strategica del Dipartimento
per la trasformazione digitale della Presidenza del Consiglio dei ministri, che
coordina la Coalizione italiana.


**L’importanza del confronto**


Due giornate all’insegna dello scambio e di una ritrovata convivialità, dopo
mesi di lavoro da remoto a causa dell’emergenza sanitaria.

In particolare il 7 luglio si è svolto un workshop con le varie Coalizioni
Nazionali, un'occasione per lo scambio di idee, best practices, esperienze,
ostacoli e potenziali soluzioni, che si è aperto con l'intervento di Fabrizia
Benini, Capo dell’Unità “Digital Economy, Recovery Plan and Skills”
e vicedirettore per la trasformazione digitale presso la DG CONNECT.

Benini ha sottolineato l'importanza di continuare a lavorare sulle competenze
digitali dei cittadini europei, con un approccio capillare sul territorio,
ricordando anche le azioni che la Commissione Europea sta mettendo in campo
grazie agli investimenti del Digital Europe Programme e del Recovery Plan nelle
sue declinazioni nazionali.

Dopo un'introduzione sugli obiettivi raggiunti dalla Digital Skills and Jobs
Platform nel corso del suo primo anno di vita e sulle sue prospettive future,
i rappresentanti delle Coalizioni Nazionali, divisi in tavoli di lavoro, hanno
avuto l'opportunità di confrontarsi su alcune delle sfide più urgenti
e centrali sul tema, nel dettaglio:


<ul>
<li>Miglioramento delle competenze digitali avanzate</li>
<li>Ragazze e ICT</li>
<li>Opportunità di lavoro nella tecnologia per i giovani</li>
<li>Piani strategici nazionali - evoluzione e monitoraggio</li>
<li>Partnership</li>
<li>Potenziamento della formazione digitale interna</li>
</ul>


**Il lavoro della Coalizione italiana**

La Coalizione italiana ha moderato il tavolo a tema valutazione e monitoraggio
delle Strategie Nazionali per le competenze digitali. Dalla discussione
è emersa l’importanza di rafforzare il coordinamento degli attori che
concorrono all’attuazione della Strategia per garantire risultati efficaci,
duraturi e misurabili, monitorando, al contempo, gli impatti delle azioni
incluse nei piani nazionali.

Un ruolo di primo piano è svolto, nel contesto italiano, proprio dalla
Coalizione Nazionale, la cui governance si basa su un modello sostenuto
centralmente a livello governativo, proprio dal Dipartimento, con il
coinvolgimento degli stakeholder in un comitato direttivo per ciascun pilastro
della strategia. Questo modello riesce a garantire un maggiore coordinamento
tra le organizzazioni in Coalizione, oltre a consentire la creazione di
sinergie che si muovono nella direzione di accrescere le competenze digitali
dei cittadini italiani, in linea con gli obiettivi fissati nella strategia
europea per il Decennio digitale.

Nonostante siano ancora molte le sfide da affrontare, ci sono impegno e volontà
da parte dei singoli Paesi e della Commissione per lavorare insieme
e raggiungere l’obiettivo dell’80% dei cittadini con competenze digitali di
base entro il 2030.
