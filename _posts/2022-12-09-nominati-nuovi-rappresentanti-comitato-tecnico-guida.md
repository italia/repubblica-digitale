---
layout: post
title: "Nominati i nuovi rappresentanti del Comitato Tecnico Guida"
ref: nominati-nuovi-rappresentanti-comitato-tecnico-guida

lang: it
excerpt_separator: <!-- MORE -->
asset: <img class="w-100" src="/assets/images/posts/2022-12-09-nominati-nuovi-rappresentanti-comitato-tecnico-guida.jpeg" alt="Nominati i nuovi rappresentanti del Comitato Tecnico Guida"/>

credits:
  {
    owner: "Fauxels",
    ownerUrl: "https://www.pexels.com/it-it/@fauxels/",
    imgSrc: "Pexels",
    imgUrl: "https://www.pexels.com/it-it/foto/foto-di-persone-che-si-appoggiano-sul-tavolo-di-legno-3184325/",
  }

categories:
  - Cultura Digitale
  - Innovazione Digitale
---

_I nuovi membri sono stati scelti tra le candidature spontanee ricevute dalle associazioni dei cittadini che fanno parte della Coalizione nazionale di Repubblica Digitale_

<!-- MORE -->

Attraverso l’invio di candidature spontanee, le associazioni di cittadini parte della Coalizione nazionale hanno inviato le proprie proposte per definire la nuova composizione del Comitato tecnico guida di Repubblica Digitale. Nel processo di selezione il team di Repubblica Digitale ha tenuto conto di due specifici criteri:

- **esperienza**, nazionale e internazionale, nel campo delle competenze digitali sia dell’associazione che della/del rappresentante proposto dalla stessa;
- **impatto delle iniziative** presidiate dall’associazione (ad esempio, il numero di persone raggiunte dal progetto).

Ciascuno dei nuovi rappresentanti presidierà uno dei quattro assi chiave della [Strategia nazionale per le competenze digitali](https://docs.italia.it/italia/mid/strategia-nazionale-competenze-digitali-docs/it/1.0/quadro-generale/visione-e-obiettivi.html){:target="\_blank" rel="noopener noreferrer"}.

Per l’Asse 1, dedicato alle “**Competenze nel ciclo dell’istruzione e della formazione superiore**”, la nomina è stata assegnata a **Iolanda Pensa**, Presidente di [Wikimedia Italia](https://www.wikimedia.it/){:target="\_blank" rel="noopener noreferrer"}, associazione di promozione sociale collegata a Wikipedia Foundation. La nomina per l’Asse 2, “**Competenze della forza lavoro attiva**”, è stata attribuita a **Matteo Ansanelli**, segretario nazionale dell’[Associazione Giovani Imprenditori Agricoli](https://www.cia.it/){:target="\_blank" rel="noopener noreferrer"} (AGIA). Il rappresentante dell’Asse 3, “**Competenze specialistiche ICT**”, sarà **Maurizio Dino**, presidente dell’associazione di promozione sociale [Informatici Senza Frontiere](https://www.informaticisenzafrontiere.org/){:target="\_blank" rel="noopener noreferrer"}. Designata a presiedere l’Asse 4, “**Competenze dei cittadini**”, sarà **Fosca Nomis**, responsabile Advocacy & Policy di [Save The Children Italia](https://www.savethechildren.it/){:target="\_blank" rel="noopener noreferrer"}.

Il ruolo dei rappresentanti delle associazioni di cittadini, di durata annuale, è di particolare rilevanza all’interno del Comitato Tecnico Guida, hanno infatti il compito di riportare in seno al Comitato le istanze di tutte le altre associazioni di cittadini aderenti e operanti per l’asse di intervento di riferimento della Strategia Nazionale. Supportano anche l’organizzazione dell’Assemblea annuale di Repubblica Digitale, garantendo un'efficace rappresentanza di tutte le organizzazioni aderenti alla Coalizione di Repubblica Digitale.

**La composizione e il ruolo del Comitato Tecnico Guida**

Oltre alle associazioni dei cittadini della Coalizione nazionale, fanno parte del Comitato Tecnico Guida i rappresentanti di ministeri (Beni Culturali e Turismo, Istruzione, Lavoro e Welfare, Politiche agricole e forestali, Politiche giovanili e sport, Pubblica Amministrazione, Sviluppo economico, Università e Ricerca), Conferenza delle Regioni, UPI, Anci, AgID, Unioncamere, esponenti del mondo dell’università (la CRUI, il coordinatore della EU Code Week), ricerca (la ConPER), Rai, Confindustria Digitale.

Il Comitato, coordinato dal Dipartimento per la trasformazione digitale della Presidenza del Consiglio dei Ministri, ha il compito di:

- curare l’evoluzione della Strategia nazionale per le competenze digitali e il suo Piano operativo;
- monitorare le azioni individuate nel Piano, verificandone i risultati e gli impatti e provvedendo, se necessario, al conseguente allineamento della Strategia e del Piano;
- definire le azioni di comunicazione per divulgare l’importanza delle competenze digitali nel Paese.

Per queste attività il Comitato si avvale del contributo di esperti e Osservatori provenienti dal mondo delle università e delle imprese, oltre che delle organizzazioni aderenti al [Manifesto di Repubblica Digitale](https://repubblicadigitale.innovazione.gov.it/it/il-manifesto/){:target="\_blank" rel="noopener noreferrer"} che, nella loro aggregazione, danno vita alla [Coalizione Nazionale](https://repubblicadigitale.innovazione.gov.it/it/chi-siamo/#membri){:target="\_blank" rel="noopener noreferrer"} per le competenze digitali. Questo insieme di soggetti pubblici e privati, stretti in un’alleanza per la promozione delle competenze digitali e sotto il coordinamento del Comitato tecnico guida, a sua volta partecipa alla [Digital Skills and Jobs Coalition](https://ec.europa.eu/digital-single-market/en/national-local-coalitions){:target="\_blank" rel="noopener noreferrer"} della Commissione europea.

**Aderisci al Manifesto** di Repubblica Digitale e [invia la tua candidatura](https://repubblicadigitale.innovazione.gov.it/it/partecipa/#come-si-aderisce){:target="\_blank" rel="noopener noreferrer"} per far parte della **Coalizione nazionale per le competenze digitali**.
