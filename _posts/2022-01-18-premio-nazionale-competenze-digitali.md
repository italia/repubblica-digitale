---
layout: post
title: "Premio Nazionale per le Competenze Digitali: 120 le iniziative in concorso"
ref: premio-nazionale-competenze-digitali-120-iniziative-in-concorso

lang: it
excerpt_separator: <!-- MORE -->
asset: <img class="w-100" src="/assets/images/posts/2022-01-18-premio-nazionale-competenze-digitali-120-iniziative-in-concorso.jpeg" alt="Premio Nazionale per le Competenze Digitali 120 le iniziative in concorso"/>

credits:
  {
    owner: "Nataliya Vaitkevic",
    ownerUrl: "https://www.pexels.com/it-it/@n-voitkevich",
    imgSrc: "pexels",
    imgUrl: "https://www.pexels.com/it-it/foto/stelle-vincere-oro-successo-6532373/",
  }
categories:
  - Cultura Digitale
  - Innovazione Digitale
---

_Una giuria di esperti selezionerà la rosa dei finalisti. A decretare i vincitori anche il voto del pubblico_

<!-- MORE -->

Sono 120 le iniziative in concorso per la prima edizione del [Premio Nazionale per le Competenze Digitali](https://repubblicadigitale.innovazione.gov.it/aperte-candidature-premio-nazionale-competenze-digitali/){:target="\_blank" rel="noopener noreferrer"}, l’iniziativa di **Repubblica Digitale**, realizzata con il supporto di Formez PA, per valorizzare progetti di sviluppo delle competenze digitali rivolti ai cittadini e realizzati da pubbliche amministrazioni, terzo settore e imprese. Quattro le categorie in concorso: 42 le iniziative pervenute per **Digitale per tutti**, 30 quelle per **Digitale inclusivo**, 16 i progetti nella sezione **Digitale contro il divario di genere** e 32 quelli nella categoria **Digitale nell’educazione per le scuole**s.

I dati sull’avanzamento delle azioni del Piano Operativo sono stati raccolti di concerto con le amministrazioni referenti, per mezzo di apposite schede di rilevazione. La rilevazione ha permesso di raccogliere informazioni relative all’avanzamento generale, al raggiungimento delle milestone (avanzamento procedurale) e dei valori obiettivo associati agli indicatori di risultato (avanzamento fisico) per 49 delle azioni del Piano. Tra queste, il **63% è in corso di esecuzione**, il **6% risultano concluse**, il 6% sospese, mentre il **25% non risultano avviate**.

Si apre ora la fase di **valutazione da parte di una giuria di esperti** nominata dal Dipartimento per la trasformazione digitale, che ha il compito di definire la **rosa dei finalisti** per ciascuna delle categorie in concorso. La giuria è composta da professionisti esperti sui temi della formazione, dell’innovazione digitale, del Quadro Europeo delle Competenze Digitali dei Cittadini e da rappresentanti del mondo delle associazioni.

Le **iniziative finaliste** saranno presentate nella seconda metà di febbraio in occasione di **due webinar** in programma tra il 21 e il 25 febbraio che daranno modo al pubblico di conoscere i progetti in concorso e i futuri step del Premio.  
**Dall’1 al 15 marzo** sarà proprio la **giuria popolare** ad assegnare il proprio voto alle iniziative che riterrà più meritevoli, tramite la piattaforma [ParteciPa](https://partecipa.gov.it/processes/premiocompetenzedigitali){:target="\_blank" rel="noopener noreferrer"}. Questo voto contribuirà ad individuare i vincitori e ad assegnare la menzione speciale del **pubblico online**, per ognuna delle categorie in concorso.

I vincitori del Premio e delle menzioni speciali saranno annunciati dalla giuria nel corso di un **evento finale di premiazione** che si terrà a fine **marzo**.
