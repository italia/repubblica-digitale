---
layout: post
title: "Premio per le competenze digitali: le iniziative in finale"
ref: premio-competenze-digitali-le-iniziative-in-finale

lang: it
excerpt_separator: <!-- MORE -->
asset: <img class="w-100" src="/assets/images/posts/2022-02-11-premio-competenze-digitali-le-iniziative-in-finale.jpeg" alt="Premio per le competenze digitali le iniziative in finale"/>

credits:
  {
    owner: "Nataliya Vaitkevic",
    ownerUrl: "https://www.pexels.com/it-it/@n-voitkevich",
    imgSrc: "pexels",
    imgUrl: "https://www.pexels.com/it-it/foto/mano-modello-astratto-sport-6532370/",
  }
categories:
  - Cultura Digitale
  - Innovazione Digitale
---

_Dal primo marzo al via il voto dei cittadini e il 24 e 25 febbraio due webinar per presentare i progetti selezionati dalla Giuria di esperti_

<!-- MORE -->

Sono 22 i finalisti della prima edizione del [Premio Nazionale per le Competenze Digitali](https://repubblicadigitale.innovazione.gov.it/aperte-candidature-premio-nazionale-competenze-digitali/){:target="\_blank" rel="noopener noreferrer"}, l’iniziativa promossa dal Dipartimento per la trasformazione digitale e realizzata con la collaborazione di Formez PA. Dei 120 progetti presentati da terzo settore, imprese e pubbliche amministrazioni, la Giuria di esperti nominata dal Dipartimento per la trasformazione digitale ha selezionato le più meritevoli: cinque per ciascuna delle categorie Digitale per tutti e Digitale contro il divario di genere e sei (ex-aequo nel quinto posto) per Digitale inclusivo, Digitale nell’educazione per le scuole.

#### Le iniziative in finale

La rosa dei finalisti è stata decretata alla fine di un percorso che ha visto impegnati i 34 esperti della Giuria sia individualmente sia attraverso incontri plenari. La valutazione ha tenuto conto dell’innovatività delle proposte, della replicabilità dei progetti in altri contesti, della capacità di fare rete, dell’articolazione tematica, oltre che della dimensione e impatto delle iniziative.  
Questi i progetti finalisti per ciascuna categoria:

**Digitale per tutti:**

- _Digital Skill Voyager, viaggio nelle competenze digitali_ di Dintec - Consorzio per l'innovazione tecnologica;
- _Innovation Lab e Palestre Digitali del Veneto_ della Direzione ICT e Agenda Digitale della Regione del Veneto;
- _Pane e Internet_ della Regione Emilia-Romagna;
- _Scuola Diffusa per la Partecipazione e la Cittadinanza digitale_ di Roma Capitale;
- _TRIO_ \| _Industria 4.0 per non addetti ai lavori_ di Regione Toscana;

**Digitale inclusivo:**

- _AcademyRapido_ di Academy Rapido srl;
- _Connessi in buona compagnia_ di Regione Toscana;
- _DigitALL_ di Fondazione Ufficio Pio della Compagnia di San Paolo;
- _In rete per le solitudini ed il digital divide_ dell’Università Verde di Bologna APS - Centro Antartide;
- _LV8_ di Fondazione Vodafone Italia;
- _Powercoders_ di FGS Social Innovation Onlus.

**Digitale contro il divario di genere:**

- _Coding Girls_ di Fondazione Mondo Digitale;
- _Girls Code It Better_ di Officina Futuro Fondazione Maw;
- _Pinkamp - Le ragazze contano!_ dell’Università degli Studi dell'Aquila;
- _Progetto Ragazze Digitali_ dell’Università di Modena e Reggio Emilia;
- _STEAM-UP alle ragazze_ della Regione Liguria - Vice Direzione Generale Formazione e Istruzione.

**Digitale nell’educazione per le scuole:**

- _Cittadinanza Digitale: più consapevoli, più sicuri, più liberi_ di SOS il Telefono Azzurro Onlus;
- _DigEducati_ della Fondazione della Comunità Bergamasca;
- _Nabbovaldo e il ricatto dal Cyberspazio_ dell’Istituto di Informatica e Telematica del Cnr - Registro .it;
- _Progetto “Un programma psicoeducativo, rivolto a giovani, di autoregolazione delle emozioni per favorire l’utilizzo consapevole e prevenire l’uso problematico di Internet”_ della Provincia autonoma di Trento - Dipartimento salute e politiche sociali;
- _Programma il Futuro_ presentato dal Laboratorio Informatica & Scuola – CINI (Consorzio Interuniversitario per l’Informatica);
- _Social4School: educare ad un uso consapevole della rete_ del Dipartimento di Informatica Università di Torino.

#### I webinar per presentare i progetti finalisti

Le iniziative finaliste verranno illustrate da coloro che hanno candidato i progetti in occasione di **due webinar**: in programma il 24 e 25 febbraio alle ore 15:00.  
**Giovedì 24 febbraio, ore 15:00**, webinar di presentazione delle iniziative finaliste per le categorie Digitale per tutti e Digitale nell’educazione per le scuole: info e iscrizioni su [Eventi PA](http://eventipa.formez.it/node/349756){:target="\_blank" rel="noopener noreferrer"}.  
**Venerdì 25 febbraio, ore 15:00**, webinar di presentazione delle iniziative finaliste per le categorie Digitale inclusivo e Digitale contro il divario di genere: info e iscrizioni su [Eventi PA](http://eventipa.formez.it/node/349757){:target="\_blank" rel="noopener noreferrer"}.

#### Il voto popolare

Dal **1 al 15 marzo** la parola passa alla votazione popolare, che potrà esprimere le proprie preferenze sulla piattaforma [ParteciPa](https://partecipa.gov.it/processes/premiocompetenzedigitali){:target="\_blank" rel="noopener noreferrer"} nella sezione “Vota i Finalisti”.  
Il voto del pubblico avrà la duplice funzione:

- concorrere all’individuazione del vincitore del Premio attraverso l’assegnazione di un bonus punti (che si somma al punteggio assegnato dalla Giuria)
- decretare il vincitore della menzione speciale **“Il più votato online”**, che è attribuita al finalista che, fra tutte le categorie, raccoglie il maggior numero di voti di gradimento popolare per la propria iniziativa.

I vincitori del Premio e delle menzioni speciali saranno annunciati in occasione dell’**evento finale di premiazione** che si terrà tra la fine di e marzo e la prima metà di aprile.
