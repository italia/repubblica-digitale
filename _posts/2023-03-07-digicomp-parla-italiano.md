---
layout: post
title: "Da oggi il DigComp 2.2 parla italiano"
ref: da-oggi-digicomp-parla-italiano

lang: it
excerpt_separator: <!-- MORE -->
asset: <img class="w-100" src="/assets/images/posts/2023-03-07-cop-digcomp-03-23.jpg" alt="Da oggi il DigComp 2.2 parla italiano"/>

credits:

categories:
  - Cultura Digitale
  - Innovazione Digitale
---

_Disponibile la traduzione italiana del DigComp 2.2, il Quadro europeo per lo sviluppo delle Competenze Digitali per i cittadini_

<!-- MORE -->

Il DigComp 2.2, Digital Competence Framework for Citizens, fornisce un linguaggio comune per identificare e descrivere le aree chiave delle competenze digitali. Si tratta di uno strumento sviluppato a livello europeo per migliorare le competenze digitali dei cittadini, aiutare i responsabili politici a formulare politiche che supportino lo sviluppo delle competenze digitali e pianificare iniziative di istruzione e formazione per migliorare le competenze digitali di specifici gruppi target.  

**Le novità del DigComp 2.2. e i campi di applicazione**

Rispetto alla versione precedente, il DigComp 2.2 attualizza **aspetti essenziali per la definizione di competenza digitale** e fornisce più di 250 nuovi esempi di conoscenze, abilità e attitudini che aiutano i cittadini a impegnarsi con facilità, in modo critico e sicuro con le tecnologie digitali e con quelle **nuove ed emergenti**, come i sistemi guidati dall'intelligenza artificiale, il lavoro a distanza, l'accessibilità.  

Si tratta di un importante strumento per il **mondo della scuola** e della **formazione** oltre che per tutti i cittadini, funzionale a molteplici scopi, in particolare nel contesto dell’**occupazione**, dell’istruzione e della formazione e dell’apprendimento permanente.  
Inoltre, il DigComp è stato adottato a livello europeo per costruire il Digital Skills Indicator, l’indice delle competenze digitali, utilizzato per definire gli obiettivi politici e monitorare il Digital Economy and Society (DESI), l’Indice dell’Economia e della Società Digitale. Un altro esempio di applicazione è nel CV Europass per consentire a chi cerca lavoro di valutare le proprie competenze digitali e di **includere la valutazione nel proprio Curriculum Vitae**.  

Il DigComp 2.2 è distribuito sotto la licenza Creative Commons, Attribution-ShareAlike 4.0 International [CC BY-SA 4.0](https://creativecommons.org/licenses/by-sa/4.0/){:target="\_blank" rel="noopener noreferrer"}..  

**Il processo di traduzione**

La traduzione italiana del rapporto DigComp 2.2 è il risultato di un processo avvenuto in due fasi. Nella prima, alcuni membri italiani della Comunità di pratica DigComp hanno tradotto le novità della versione 2.2 del DigComp.  
Successivamente, con il coordinamento del Dipartimento per la trasformazione digitale della Presidenza del Consiglio dei ministri, nell'ambito del programma Repubblica Digitale, è stato costituito un Gruppo di Lavoro che ha visto coinvolti attivamente, oltre a rappresentanti del Comitato Tecnico Guida, della Coalizione Nazionale e dei partners di Repubblica Digitale, i professionisti che hanno collaborato alla prima fase della traduzione.
Ora scaricabile la versione pdf del documento, la traduzione italiana del DigComp 2.2 sarà poi disponibile anche su [Docs Italia](https://docs.italia.it/){:target="\_blank" rel="noopener noreferrer"}.  


[Scarica la traduzione italiana del DigComp 2.2 (pdf, 4.5 MB)](/assets/docs/DigComp-2_2-Italiano-marzo.pdf){:target="\_blank" rel="noopener noreferrer"}
