---
layout: post
title: "Promuovere le competenze digitali in Europa: la nuova edizione degli European Digital Skills Awards"
ref: promuovere-le-competenze-digitali-in-europa

lang: it
excerpt_separator: <!-- MORE -->
asset: <img class="w-100" src="/assets/images/posts/2023-03-31-promuovere-le-competenze-digitali.png" alt="Promuovere le competenze digitali in Europa la nuova edizione degli European Digital Skills Awards"/>

credits:

categories:
  - Cultura Digitale
  - Innovazione Digitale
---

_Promuovere i progetti che migliorano il livello di competenze digitali dei cittadini europei è l’obiettivo degli European Digital Skills Awards, i riconoscimenti istituiti dalla Digital Skills and Jobs Platform._

<!-- MORE -->

L’iniziativa lanciata dalla _Digital Skills and Jobs Platform (DSJP)_ nasce per premiare le _best practices_ e favorire lo scambio di idee ed esperienze tra i Paesi membri nel più ampio contesto dell’**anno europeo delle competenze**, con possibilità di presentare la propria candidatura **fino all’8 aprile 2023 alle ore 12:00 CET**.  

Al premio possono partecipare tutte le organizzazioni pubbliche e private, Coalizioni Nazionali comprese, che portano avanti o hanno completato progetti a supporto dell’innalzamento del livello di competenze digitali dei cittadini in una delle seguenti categorie:
- _Empowering Youth in Digital_ 
- _Digital Upskilling @Work_
- _Digital Skills for Education_
- _Inclusion in the Digital World_
- _Women in ICT Careers_

**I progetti e le iniziative candidate** devono essere **terminati** (al più tardi nel 2022) **o in corso**, a condizione che **abbiano già raggiunto il 50% degli obiettivi prefissati**, e devono essere implementati **in uno o più Paesi membri dell’Unione Europea**, pena l’esclusione.

Tutti gli ulteriori dettagli sulla modalità di presentazione della candidatura sono disponibili alla [pagina dedicata all’iniziativa.](https://digital-skills-jobs.europa.eu/en/european-digital-skills-awards-2023-how-apply){:target="\_blank" rel="noopener noreferrer"}.  

I progetti **finalisti** verranno presentati il **25 maggio 2023** nel corso di un evento online, successivamente pubblicati sulla Digital Skills and Job Platform e promossi attraverso le sue pagine social (Facebook and Twitter). Nel mese di **giugno 2023** verranno poi annunciati i **vincitori**, che saranno invitati a Bruxelles a ritirare il premio e a prendere parte ad un workshop di co-creazione organizzato dalla _DSJP_ e dal network delle _European National Coalitions for Skills and Jobs_.
