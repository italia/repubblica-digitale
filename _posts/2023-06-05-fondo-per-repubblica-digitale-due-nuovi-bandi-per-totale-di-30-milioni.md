---
layout: post
title: "Fondo per la Repubblica Digitale, al via due nuovi bandi per un totale di 30 milioni"
ref: fondo-per-repubblica-digitale-due-nuovi-bandi-per-totale-di-30-milioni

lang: it
excerpt_separator: <!-- MORE -->
asset: <img class="w-100" src="/assets/images/posts/2023-06-05-fondo-30-milioni.jpeg" alt="Fondo per la Repubblica Digitale, al via due nuovi bandi per un totale di 30 milioni"/>

credits:

categories:
  - Cultura Digitale
  - Innovazione Digitale
---

_I nuovi bandi hanno l’obiettivo di accrescere le competenze digitali dei lavoratori con mansioni a forte rischio sostituibilità e quelle delle persone disoccupate e inattive_

<!-- MORE -->

### I nuovi bandi

Sono due i nuovi bandi pubblicati dal Fondo, che stanziano un totale di **30 milioni di euro** per finanziare progetti finalizzati ad accrescere le competenze digitali dei lavoratori con mansioni a forte rischio sostituibilità a causa dell’automazione e dell’innovazione tecnologica e quelle delle persone disoccupate e inattive.  

[Il bando “In progresso”](https://www.fondorepubblicadigitale.it/bandi/bando-in-progresso/){:target="\_blank" rel="noopener noreferrer"} promuove lo **sviluppo delle competenze digitali dei lavoratori con mansioni a forte rischio di sostituibilità a causa dell’automazione e dell’innovazione tecnologica**, al fine di garantire le condizioni di permanenza nel mondo del lavoro e migliori opportunità professionali. **L’Italia** è infatti **tra i Paesi con il più alto tasso di skill mismatch in Europa**: lo _skill-gap_ che ne deriva si traduce nell’incapacità di acquisire, entro i tempi della transizione tecnologica, le stesse abilità complesse che svolgerebbe un robot al nostro posto. Un recente studio dell’Università di Trento conferma che **nei prossimi 15 anni la quota di lavoratori e lavoratrici ad alto rischio di rimpiazzo tecnologico si attesterà tra il 33% (7,12 milioni di persone) e il 18% (3,87 milioni)**, se si considerano rispettivamente le professioni automatizzabili o le singole mansioni. Nel nostro Paese le professioni ad alto rischio di automazione interessano diversi settori: trasporti e logistica, supporto d’ufficio e amministrativo, produzione, servizi e settore della vendita. Tutto ciò rende necessaria un’azione di adeguamento del know-how attraverso azioni di upskilling dei lavoratori, con percorsi di formazione sulle competenze digitali e trasversali per svolgere le loro mansioni in via complementare agli strumenti forniti dall’innovazione tecnologica.  
**C’è tempo fino al 4 agosto**, per soggetti pubblici e privati senza scopo di lucro, **per partecipare al bando** attraverso il portale [Re@dy](http://www.portaleready.it/){:target="\_blank" rel="noopener noreferrer"}. Il bando prevede un **totale di 10 milioni di euro**.  

[Il bando “Prospettive”](https://www.fondorepubblicadigitale.it/bandi/bando-prospettive/){:target="\_blank" rel="noopener noreferrer"} è dedicato ad **accompagnare lo sviluppo delle competenze digitali di donne e uomini ai margini del mercato del lavoro** – disoccupate/i e inattive/i, di età compresa fra i 34 e i 50 anni, per offrire loro migliori opportunità e condizioni di inserimento e permanenza nel mondo del lavoro. Il bando si inserisce in un contesto critico a livello nazionale: **rispetto ai Paesi Ue, l’Italia riporta il più alto tasso di inattività (34,6%)**. Inoltre, secondo i dati OCSE, il tasso di disoccupazione del nostro Paese è del 7,9%, superiore di quasi due punti percentuali rispetto alla media europea (6,1%). **Le persone tra i 34 e i 50 anni risultano essere quelle maggiormente colpite dal fenomeno** e tra loro si concentra la quota più alta di disoccupati di lunga durata, cioè coloro che cercano e non trovano un lavoro da più di un anno. Inoltre, secondo il [World Economic Forum](https://www.weforum.org/){:target="\_blank" rel="noopener noreferrer"}, in Italia, si stima che tra il 2023 e il 2027 saranno richieste competenze digitali a più di 2 milioni di lavoratori e, secondo uno studio di Deloitte in collaborazione con SWG, quasi un’azienda su quattro non trova i profili professionali STEM (_Science, Technology, Engineering and Mathematics_) di cui ha bisogno.  
C’è tempo **fino al 14 luglio per partecipare al bando**, presentando progetti sulla piattaforma [Re@dy](http://www.portaleready.it/){:target="\_blank" rel="noopener noreferrer"}. Il bando mette a disposizione **20 milioni di euro** per sostenere iniziative presentate da soggetti pubblici, privati senza scopo di lucro ed enti del terzo settore.  

#### L'iniziativa

Il [Fondo per la Repubblica Digitale](https://www.fondorepubblicadigitale.it/){:target="\_blank" rel="noopener noreferrer"} è un’iniziativa istituita nell’ambito del [Piano Nazionale di Ripresa e Resilienza (PNRR)](https://www.mef.gov.it/focus/Il-Piano-Nazionale-di-Ripresa-e-Resilienza-PNRR/){:target="\_blank" rel="noopener noreferrer"} e del [Piano Nazionale Complementare (PNC)](https://www.rgs.mef.gov.it/VERSIONE-I/attivita_istituzionali/monitoraggio/piano_nazionale_per_gli_investimenti_complementari_al_pnrr/){:target="\_blank" rel="noopener noreferrer"}, e si muove nell’ambito della [Strategia Nazionale per le competenze digitali](https://repubblicadigitale.innovazione.gov.it/italia-ha-sua-strategia-nazionale-competenze-digitali/){:target="\_blank" rel="noopener noreferrer"}, la cui elaborazione, attuazione ed evoluzione viene  effettuata nel contesto di [Repubblica Digitale](https://repubblicadigitale.innovazione.gov.it/it/){:target="\_blank" rel="noopener noreferrer"}. 
Il Fondo rappresenta una  **partnership tra pubblico e privato sociale** e, per gli anni compresi tra il 2022 e il 2026, stanzierà in via sperimentale un totale di circa **350 milioni di euro** grazie ai contributi di Acri.   
