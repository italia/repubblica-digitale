---
layout: post
title: "Sfide e opportunità del gaming per la diffusione delle competenze digitali"
ref: sfide-e-opportunita-del-gaming-per-diffusione-competenze-digitali

lang: it
excerpt_separator: <!-- MORE -->
asset: <img class="w-100" src="/assets/images/posts/2023-06-28-sfide-opportunita-gaming-per-diffusione-competenze-digitali.jpg" alt="Sfide e opportunità del gaming per la diffusione delle competenze digitali"/>

credits:

categories:
  - Cultura Digitale
  - Innovazione Digitale
---

_Pubblicato il position paper con le linee guida per policy maker ed educatori elaborate dal gruppo di lavoro costituito nell’ambito di Repubblica Digitale_

<!-- MORE -->

Il documento **“Sfide e opportunità del gaming per la diffusione delle competenze digitali”** _affronta il tema con l’obiettivo di fornire indicazioni utili a costruire una cultura dei videogiochi e diffondere consapevolezza sulle sfide e le opportunità del potente fenomeno._


### Il contesto

Il testo è stato prodotto da un **gruppo di lavoro dedicato**, costituito nell’ambito del programma **“Repubblica Digitale”** e coordinato dal [Dipartimento per la trasformazione digitale](https://innovazione.gov.it/){:target="\_blank" rel="noopener noreferrer"} insieme a [Telefono Azzurro Onlus](https://azzurro.it/){:target="\_blank" rel="noopener noreferrer"}.  

Le riflessioni emerse in occasione dell’edizione 2022 del “Safer Internet Day” sono state lo spunto per approfondire la tematica e agire per diffondere una maggiore conoscenza e consapevolezza delle opportunità e delle sfide legate ad un fenomeno che trascende la dimensione dell’intrattenimento, la cui diffusione è sempre maggiore tra la popolazione italiana. L’ultimo [rapporto annuale](https://iideassociation.com/notizie/in-primo-piano/videogiochi-nel-2022-stabili-i-consumi-segnali-di-crescita-per-il-made-in-italy.kl){:target="\_blank" rel="noopener noreferrer"} pubblicato da IIDEA (Italian Interactive Digital Entertainment Association) mostra infatti come siano **14,2 milioni** i cittadini italiani tra i 6 e i 64 anni che utilizzano videogiochi (pari al 32,2% della popolazione) con un mercato che si attesta intorno ai **2,200 milioni** di euro. La [risoluzione](https://www.europarl.europa.eu/doceo/document/TA-9-2022-0388_IT.html){:target="\_blank" rel="noopener noreferrer"} approvata dal Parlamento europeo lo scorso novembre riconosce il settore dei videogiochi come **parte fondamentale dell’industria creativa e digitale** dell'Unione Europea.  

I videogiochi diventano strumenti sempre più coinvolgenti e articolati, che portano alla nascita di nuove **opportunità per lo sviluppo di competenze digitali, professionali e sociali**. Si pensi, ad esempio, all’utilizzo dei videogiochi per la didattica, al contributo per l’orientamento verso le carriere STEM o allo sviluppo delle soft skills più richieste nel mondo del lavoro. La complessità delle componenti online e di interazione sociale, parti sempre più fondamentali dell’esperienza di gioco, portano tuttavia a nuove sfide da affrontare in termini di **tutela della sicurezza** delle fasce più giovani della popolazione, soprattutto legate ai contenuti, ai tempi di utilizzo, alle interazioni sociali e agli acquisti in-game (in particolare loot box). 

### Gli obiettivi del progetto

Obiettivo del gruppo di lavoro è contribuire alla **costruzione di una cultura dei videogiochi**, costituendo uno spazio di confronto e condivisione di risorse, conoscenze ed esperienze con il fine di co-progettare e co-programmare iniziative innovative che possano contribuire a promuovere la consapevolezza sul medium e sui diversi strumenti a disposizione. In questo modo sarà possibile porre basi più solide per la tutela dei videogiocatori, abbattendo stereotipi e paure, con uno sguardo attento all’evoluzione del fenomeno in linea con i nuovi trend tecnologici e sociali. Il principale elemento di valore aggiunto dell’iniziativa è infatti rappresentato dall’**eterogeneità e dalla complementarietà delle competenze del gruppo di lavoro**, che  vede la partecipazione delle istituzioni centrali coinvolte sul tema (**Ministero della Cultura, Ministero delle Imprese e del Made in Italy, Ministero dell’Istruzione e del Merito e Polizia di Stato**), delle aziende del settore rappresentate da **IIDEA (Italian Interactive Digital Entertainment Association)** e delle diverse organizzazioni provenienti dal mondo dell’impresa, della ricerca e dal terzo settore, membri della Coalizione Nazionale di [Repubblica Digitale](https://repubblicadigitale.innovazione.gov.it/it/i-progetti/){:target="\_blank" rel="noopener noreferrer"}.

### La struttura del documento

La prima tappa del percorso del gruppo ha visto l’elaborazione di un documento che rappresenta la sintesi delle condivisioni dei partecipanti al gruppo, presentando i seguenti contenuti:  

- **Analisi di contesto** - partendo da una definizione di “videogioco” che consente di definire un framework di riferimento per il gruppo di lavoro, il documento riporta i principali dati sul settore e l’inquadramento giuridico, sia a livello nazionale che comunitario, offrendo inoltre una panoramica delle misure e degli strumenti a disposizione per la tutela dei giocatori.
- **Indicazioni per lo sviluppo di policy e azioni di sistema** - raccomandazioni utili alla definizione di azioni di sistema che, coinvolgendo sinergicamente tutti gli attori istituzionali e non solo, contribuiscono alla promozione del settore ma, allo stesso tempo, alla tutela dei giocatori attraverso la diffusione di una maggiore consapevolezza del fenomeno.  
- **Raccomandazioni per gli educatori** - suggerimenti e raccomandazioni che il gruppo di lavoro ha elaborato con il fine di sensibilizzare tutti gli attori coinvolti nell’educazione dei più giovani rispetto ai rischi e alle opportunità dei videogiochi.
- **Messaggi chiave** - esempi di messaggi chiave elaborati dal gruppo di lavoro, rivolti ai giovani giocatori, sia pre-adolescenti che adolescenti, e ai loro genitori.  
- **Glossario** - data la specificità del linguaggio utilizzato nel settore, il documento offre un glossario contenente il significato della terminologia tecnica utilizzata.  

[Consulta il position paper (pdf, 24.2 MB)](/assets/docs/Sfide-e-opportunita-del-gaming-per-la-diffusione-delle-competenze-digitali-Position-paper.pdf){:target="\_blank" rel="noopener noreferrer"}  

